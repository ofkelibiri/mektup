<!DOCTYPE html>
<html>
<head>
    <style>
        html, body {
            height: 100%;
            margin: 0;
            display: flex;
            align-items: center;
            justify-content: center;
        }

        #content {
            width: 50%;
            padding: 20px;
        }
    </style>
</head>
<body>

<div id="content">
    <h1>Öfkeli Bir Gençten Muhalefete Mektup</h1>
    Nerden başlayacağımı bilmiyorum. Çok üzgünüm. Çok öfkeliyim. Yıllardır yaşadığımız acıların unutuluşunu saniye saniye izlemek beni çok yordu. 

Ben bu yazıyı belki Mommy’nin masadan kalkışından sonra yazardım ama öyle güzel toparlandı ki, İmamoğlu ve Yavaş’ın sahada olacak olması çok daha güçlü bir muhalefet kazandırdı. Yani biz öyle sandık.

Ben tek rakibin Erdoğan ve yanındakiler olduğunu düşünüyordum. Tabii ki de olmaması gereken şeyler olacağını biliyorduk ülkecek, alıştık. Unutmaya alıştık, üzülmeye alıştık, hayal kırıklığına alıştık. Ama ben en çok dostlarıma kızgınım. 

İnce ile başlayayım. Aday olmayacağına o kadar inanmıştım ki, olunca bu seçimle ilgili ilk defa orada ağladım. Daha sonra her akp artıkları ve pkk’nın yandaşı dediğinde sinirlendim. Resmen 5 sene önce kapı kapı, sokak sokak gezip övdüğüm adam benim bir gerizekalı olduğumu ve pkk ile iş birliği yapan bir cumhurbaşkanı adayına oy vereceğimi söylüyordu. Gerizekalı olduğumu söylemedin mi? Şu konuda anlaşalım, mesele “memleket meselesi” ise niyetin hiç bir önemi yoktur. O iyi niyetle söylediğin şeyler bana resmen bir moronmuşum gibi hissettirdi. Sanki yıllardır Erdoğan bu ülkeyi yönetmiyormuş da bütün mesele sırf iktidarın işine yarasın diye Kılıçdaroğlu’na oy çağrısı yapan teröristlerin videoları. Sen siyaset biliyorsun, attığın her adımın sonuçlarını biliyorsun ama bildiğini ben de biliyorum. 

1.5 ay boyunca tek yaptığın şey muhalefeti karalamaktı. Ne oldu peki? Sonuç ne oldu? Hayır o muhalefet ile hiç bir alakası olmayan kumpas davasından bahsetmiyorum. Gerçek sonuç ne oldu? Zaten istifa eden parti yönetiminin ardından, yalnızca Kılıçdaroğlu aday olmasın diye uğraştığın ve yalnızca gençleri değil, kafası karışık Erdoğan yanlılarını etkilediğin büyük karalamalar yaptın. 

45 gün dedin, 45 gün boyunca bana demediklerini bırakmadılar dedin. Hem de sen bunu Kılıçdaroğlu ile teröristlerin montaj videolarının televizyonlarda, mitinglerde yayınlandığı günlerde söyledin. Sanki Kılıçdaroğlu ve tüm muhalefet her türlü saldırıya uğramıyormuş gibi söyledin. 

Çıkıp ben adaylıktan çekiliyorum çünkü kaybettiklerinde beni suçlayacaklar dediğinde ne oldu peki? E yine karaladın. Hayır cidden soruyorum bunu: Bu seçimin bir kader seçimi olduğunu bilmeyecek kadar siyaset cahili misin? Neden? Soruyorum neden? 

Anlam veremiyorum. Anlayamıyorum. 2023 yılında ben insanlara ana muhalefet liderinin terörist olmadığını anlatmak zorunda kaldığım bir ülkede yaşıyorum ama “kişisel kaprisler” diye diye bir sürü şeye ket vuran insanların kendi kişisel kaprislerinin seçim sürecinde muhalefetin işini zorlaştırmasına anlam veremiyorum. 

Gerçekten bakın algılamakta çok zorluk çekiyorum, derealizasyon yaşıyorum, biz gerçekten insanlara istanbul belediye başkanının terörist olmadığını anlatmak zorunda kaldık farkında mısınız?

Sinan Oğan ve Ümit Özdağ. Sizinle en ufak bir sorunum yok. Çok farklı bir çizgiden farklı bir sebeple aday çıkardınız. Ama siz de benzer şeyler yaptınız. Bakın bizimle dalga geçer gibi Erdoğan çıkıyor ve “İnsanları kutuplaştırıyorlar” diyor. İnanılmaz ama haklı! Kendisi gibi birbirine düşman olan taraflar yaratmasından bahsetmiyorum, bu defa kutuplar sanki Mayıs 2023 yılında bir anda Türkiye’de belirmiş gibi olan 85 milyon. Sanki son 10 yılı yalnızca ben hatırlıyorum gibi!

Selahattin Demirtaş meselesi üzerinden o kadar muhalefetin üzerine gidildi ki, ikinizin de meselenin aslını bildiğinizi bilmeme rağmen özellikle hazırlandığını düşündüğüm 5 madde şartının muhalefeti milliyetçi tarafa nasıl gösterdiğinin farkındasınız değil mi? Muhalefet içerisinde kimsenin ne ilk 4 madde ile ne de 66. Madde ile bir derdi yok biliyoruz değil mi? 

Demirtaş içerdeymiş dışarıdaymış zerre umrumda değil çünkü ben terörizmin en büyüğünü gördüm. Vikiden şöyle bi terör tanımı aldım; “Terörizm, terör ya da yıldırıcılık[1], siyasal, dinsel ve/veya ekonomik hedeflere ulaşmak amacıyla sivillere, belirlenen hedef gruplara veya resmî, yerel ve genel yönetimlere yönelik baskı, yıldırma ve her türlü şiddet içeren yolun kullanımını ifade eden terim”. Bu terör tanımına göre bütün ülkenin özellikle son 10 yılda yaşadığı şeyin adı terörizm. Benim cebimdeki her bir kuruşun değeri azalırken, tek bir tweet atmaya korkarken, seçimlerde montaj videolar mitinglerde gösteriliyorken, milletimiz çok geniş kapsamlı psikolojik manipülasyon teknikleri ile sindiriliyorken, açık açık siyasiler yalan söylüyorken SEN TERÖRÜ NEDEN DIŞARIDA ARIYORSUN?

Zaten İç işleri bakanımız söyledi ya, sadece 77 terörist kalmış. Ben Türk Silahlı Kuvvetleri’mize sonuna kadar güveniyorum ve kutsal şehitlerimizi seçimde propaganda aracı olarak kullanmadan da terörü bitirebileceğimizi biliyorum!

Yok zafer işareti yapmış, yok hdp onlara oy veriyormuş… Zafer işareti eğer terörizm simgesiyse Acun başta olmak üzere gidin O Ses Türkiye’nin içinde yer alan herkesi terörizmle suçlayın. 

Gelelim CHP’ye. Yazık diyorum gerçekten. 2023 yılında en değerli şeyimiz iletişim. Eğer ki bu ekip sizin en iyi yazılım ekibiniz ise hepsini kovun gidin türkiyenin en büyük 10 şirketinden toplamda 4 kişi bulun, 3 gün verin. Kaç milyon dolara mal olduğunu bilmediğim o sistemlerinizden çok daha kaliteli bir ürün çıkaracaklar. Ağzı iyi laf yapan yazılımcı, iyi yazılımcı değildir. Ona göre seçin.

İyi Parti. Meral Mommy. Seni o kadar çok seviyorum ki, Türkiye’ye fazlasın. Her şeyini verdin bu ülkeye ama maalesef sen de Kılıçdaroğlu gibi yanındaki üç beş dalkavuk yüzünden sıkıntılar yaşıyorsun. Sana da Kemal Dedem’e de hakkım sonuna kadar helal. Sen masadan kalkış konuşmasını yaparken bir yanım kızdı, bir yanım da sen daha bitirmeden son 20 yılın en önemli konuşması olduğunu söylüyordu. Kızdım çünkü Kılıçdaroğlu’nu Cumhurbaşkanı yapabilirsek çok daha fazla şey kazanacağımızı bildiğini biliyorum. Anlamayanları boşver. Ama ne muhteşem bir şey sağladın! İmamoğlu ve Yavaş’ın aktif bir şekilde kampanyaya dahil olması inanılmaz bir hamle idi.

Sana değil ama partiye kızgınım. Gördüğüm en az motive ekip onlar. Aksine bir çokları 29 mayıs masadan kalkış planları yapıyor. 28 mayısta kazanamazsak 29 mayısta masadan kalkmanın bir anlamı kalmayacak. Bilge Yılmaz’ın gözyaşları çok şey anlatıyor. İyi ki tanıştırmışsın onunla bizi. Çok sevdim. Umarım bir gün o gözyaşlarının kıymeti anlaşılır. Çok büyük bir şansımızın olduğunu ben dahil herkese hatırlatman lazım. Yeter ki gidelim, yeter ki oyumuzu kullanalım, yeter ki bize yapılan manipülasyonları onlara zarar verecek şekilde yeniden kurgulayalım!

Twitter muhalif gibi görünen ama içten içe sırf Kılıçdaroğlu kazanmasın diye umutsuzluk yayan hesaplarla dolu. Bu sadece sanalda değil, günlük hayatta da böyle. İnsanları sandığa gitmemeye ikna ediyorlar. Hem de bunu ne üzerinden yapıyorlar;
	
Kılıçdaroğlu kaybediyor algısı
AKP Artıkları meselesi
Depremzedelere hakaret eden kısıtlı hesabın tüm muhalefete yüklenmesi
Meral Akşener Kılıçdaroğlu’nu desteklemiyor, zorunda kaldı algısı
Çok kısıtlı inceciler ve İnceci gibi görünen akp trolleri

Yani bunların hepsini detaylarıyla yazsam bir dünya olur daha da sinirlenirim. Ama çok kısa değinmek istiyorum.

Bu insanlar Erdoğan’ın hayatında ilk defa kazanamadığını anlayamamışlar. Öyle uzun konuşmalar yapıp şu kadar oy vermeyen var falan diyip sandığa çağırma işe yaramıyor. Biliyorsunuz değil mi?

Özellikle Babacan ve Davutoğlu üzerinden inanılmaz bir kampanya var. Sanki alternatif şu anki akp değilmiş gibi, daha önce akpli olmaları bu insanlara saldırı sebebi oluyor. Mutabakat metinlerimiz muhteşem. Bu masa iyi kötü, doğru yanlış barışmak için kuruldu önce. Siz bana böyle öğrettiniz. Bütün partiler bunu yapsın. Babacan’ın aslında çok yapıcı açıklamalarının özellikle iyi partililer arasında inanılmaz bir biçimde dezenformasyona uğratılarak yayıldığını görmek ve bunun tüm muhaliflere yansıması korkunç değil mi?

Yani depremzedelere edilen hakaretlerin nasıl düzeltileceğini bilmiyorum ama bir şey yapmalısınız, görmezden gelemezsiniz. Akp inanılmaz kullanıyor şu an bunu. Sanki bizzat sizler söylemişsiniz gibi bir algı oluşturuluyor. Lütfen bir şeyler yapın.

Mommy, böyle olmadığını biliyorum ama senin de dışarıdan böyle göründüğünü bilmediğini biliyorum, özellikle etkileşimi yüksek bazı twitter hesapları Dedem ile aranızda sorunlar olduğunu aktarıyor. Çok daha ciddi bir dijital kampanya yürütmelisiniz. 

Ama bu tüm muhalefet için geçerli. Bakın büyük etkileşimi olan ve tek amacı muhalefeti savunan her şeyi bir şekilde karalamak olan hesapların hepsi bir ağızdan konuşur. Biz demokratik, özgür ve etik bir mücadele yürütüyoruz evet ama onlar farklı düşünüyor. Onların bütün mücadelesi kuralsız, bizim ise etiğimiz var. ORGANİZE OLMALIYIZ!

Muhalefetin şu anki en büyük sorunlarından biri neden Kılıçdaroğlu’na oy verilmemesi gerektiğini söyleyen, inanmış veya maaşlı fark etmez Erdoğan’a yarayan kişiler.

Yeniden söyleyeyim, Belki bir hatırlatmaya ihtiyacımız var. Mesele memleket meselesi. Biz yıllardır yaşadığımız ekonomik bunalımın en tepe noktasındayken kimse bana Kılıçdaroğlu kötülemesin. Hele hele aşırı alakasız, saçma sapan argümanlarla, adamı hiç anlamadan, mutabakat metinlerini okumadan. YA GÖZÜNÜZÜ SEVEYİM HER HAFTA BİR HAKARETLE UYANIYORDUK NE ZAMAN UNUTTUNUZ! 

Dindar, muhafazakar, milliyetçi, kemalist, Türkçü, sosyalist, anarşist hiç fark etmez. Tek sorunumuz var bizim. Cebimizdeki paranın beş kuruş değeri yok artık. Bak eğitimdir, eğlencedir geçtim abi bunları. Lan mazot yakmasın diye arabası tozlanan insanlarız biz ne zaman geldik bu noktaya? 

Atalarımızdan hiç mi ders çıkarmadınız? O kadar öfkeliyim ki size. Dün mü yaşamaya başladınız bu ülkede? Neyi unuttunuz siz neyi? Birleşemezsek bu ülke gidiyor, uçurumun kenarındayız arkadaşlar. 

Bu seçim benim için son şanstı. Ülkemi terk edebilecek her türlü imkanım varken bekledim. Depremde kaybettiklerim, şehrim, arkadaşlarım, kayıplarım. Ben dayanamıyorum artık. KENDİNİZE GELİN.

Aman şu söyleme alındım, yok bu beni üzdü, yok efendim şunu şöyle söylediniz ben rahatsız oldum. LAN BU ÜLKEDE İKTİDARIN HEDEF GÖSTERDİĞİ HERKES TERÖRİST ŞU AN.

Siz daha fetönün dershanelerine giderken, ben sorularımızı nasıl çalarsınız diye eylem yapıyordum. Şimdi gelip Kılıçdaroğlu’na oy verenleri fetöcü olmakla suçlayan bir iktidar var karşımda. Kusura bakmayın ama dostlarımızın nazını çekecek halim kalmadı benim.

Hatırlatılması mı gerekiyor gerçekten her şeyin size? Ne çabuk manipüle oluyorsunuz siz? Yanlışa yanlışı beraber diyelim, yanlış dediğimiz için tutuklanmadığımız bir ülkede yapalım bunu. 

Bakanların seçim dönemlerinde bakanlık imkanlarını kullanamadıkları bir ülkede yapalım bunu. 

Yeter, ben bittim. Ya inanamıyorum neleri hatırlatmak zorunda kaldığıma gerçekten inanamıyorum. Barışamazsak birleşemeyiz, birleşemezsek kazanamayız. Kimse kusura bakmasın ama KAZANMAK ZORUNDAYIZ.

</div>

</body>
</html>
